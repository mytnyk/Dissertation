

\section{Розробка інформаційної системи обробки даних спостережень}

Як правило інформаційні системи розглядають на трьох
рівнях~\cite{Baranovska-Lojko}: концептуальному, логічному та
фізичному. На концептуальному рівні визначають змістовний аспект
інформаційних систем, на логічному відображають їх формалізоване
представлення, а на фізичному проводять програмно-апаратну
реалізацію.

\subsection{Концептуальний рівень інформаційної системи}

Виділимо такі основні структури інформаційної системи як процеси та
процедури, тоді на концептуальному рівні систему можна представити у
вигляді схеми на рис.~\ref{fig:conclevel}.
\begin{figure}[ht]
\safepdf{\centerline{\includegraphics[height=9cm]{CHAPTER4/EPS/conclevel.pdf}}}
{\centerline{\psfig{figure=CHAPTER4/EPS/conclevel.eps,height=9cm}}}
\caption{Концептуальна модель інформаційної системи. Блоки у вигляді
прямокутників відображають ручні процеси або процедури. Овальна
форма блоків відповідає автоматичним
операціям.}\label{fig:conclevel}
\end{figure}
Технологія обробки інформації починається з формування
інформаційного ресурсу, тобто пошуку та збору інформації. При цьому
використовується мережа Інтернет та зв'язки з організаціями.
Інформація передається поштою, як правило електронною, або
завантажується безпосередньо з Інтернету (через FTP). Для
забезпечення достовірності інформації під час її підготовки до вводу
застосовується візуальний метод контролю. Після введення інформації
в ЕОМ дані обробляються і перетворюються у форму зручну для
візуального відображення. Процедура процесу накопичення полягає в
збереженні даних на сервері. При цьому дані зберігаються в
структурах, які забезпечують ефективне розміщення даних в пам'яті та
їх швидкий пошук. Процес представлення знань складається з процедур
отримання формалізованих знань і генерації нових знань на основі
отриманих.

Схема інформаційних потоків системи на концептуальному рівні
представлена на рис.~\ref{fig:dfd}.
\begin{figure}[ht]
\safepdf{\centerline{\includegraphics[height=11cm]{CHAPTER4/EPS/sd_dfd.pdf}}}
{\centerline{\psfig{figure=CHAPTER4/EPS/sd_dfd.eps,height=11cm}}}
\caption{Інформаційні потоки системи.}\label{fig:dfd}
\end{figure}
На схемі визначені такі елементи зовнішнього середовища як
``користувач'', ``хостинг провайдер'' та ``дослідник''. Показана їх
взаємодія з інформаційними сховищами Б1 та Б2 через інформаційні
процеси. Так хостинг провайдер підтримує сервер баз даних та
забезпечує web-хостинг сайту. Дослідник має можливість поповнювати
базу алгоритмів новими вдосконаленими версіями. Користувач може як
завантажити та обробити вже існуючі вибірки даних так і поповнити
базу вибірок новою вибіркою в спеціально визначеному форматі.

\subsection{Логічний рівень інформаційної системи}

Логічний рівень є комплексом взаємодіючих моделей, які формалізують
інформаційні процеси. При обробці даних формуються три основні
інформаційні процеси: обробка, накопичення даних і представлення
знань (рис.~\ref{fig:logiclevel}).
\begin{figure}[ht]
\safepdf{\centerline{\includegraphics[height=6cm]{CHAPTER4/EPS/logiclevel.pdf}}}
{\centerline{\psfig{figure=CHAPTER4/EPS/logiclevel.eps,height=6cm}}}
\caption{Схема взаємодії моделей інформаційної
системи.}\label{fig:logiclevel}
\end{figure}
Відповідно модель обробки даних включає в себе алгоритми
перетворення даних (сортування, пошук, створення, форматування
структур), алгоритми відображення (текстова інформація, таблиці,
діаграми, графіки) і допоміжні алгоритми системного керування
ресурсами ЕОМ (пам'яттю, процесором, зовнішніми пристроями такими як
принтер). А саме --- таблична інформація включає представлення
повного розв'язку у вигляді коефіцієнтів Лагранжа розкладу опорних
векторів, а також послідовні ітерації байєсівського висновку з
показниками КБП, значень гіперпараметрів, емпіричного та
регуляризованого ризиків, кількості опорних векторів, показників СКП
та САП в нормованому просторі. Графічна інформація включає результат
ідентифікації ПРІАМ з довірчим 95\% інтервалом, порівняльний аналіз
ПРІАМ з алгоритмами МГВА, НМГВА, ANFIS та РНМ\footnote{Для оцінки
якості роботи ПРІАМ за результатами прогнозування проводиться
порівняльний аналіз з роботою МГВА в пакеті ``NeuroShell~2''
(\url{http://www.wardsystems.com}), НМГВА в пакеті ``GMDH Modeler
0.9.37'' (\url{mailto:igor.zayets@gmail.com}) та ANFIS і РНМ в
пакеті ``NeuroSolutions~5'' (\url{http://www.neurosolutions.com}).}
за залишками навчальної та прогнозної вибірок, контурні лінії
залежностей КБП та СКП від гіперпараметрів. Для еволюційного методу
побудови робастних нейронечітких моделей у формі Бернштейна
виводиться графічне зображення розміщення контрольних точок.
Алгоритми обробки даних зберігаються в пакетах. На
рис.~\ref{fig:sd_packd} представлена діаграма основних пакетів
інформаційної системи, які поділяються на три групи: базові пакети
та пакети двох Java-аплетів.
\begin{figure}[ht]
\safepdf{\centerline{\includegraphics[height=14cm]{CHAPTER4/EPS/sd_packd.pdf}}}
{\centerline{\psfig{figure=CHAPTER4/EPS/sd_packd.eps,height=14cm}}}
\caption{Діаграма пакетів (бібліотек) системи.}\label{fig:sd_packd}
\end{figure}
B-B.NF пакет реалізує алгоритм моделювання нейронечітких мереж на
основі поліноміальних функцій Без'є-Бернштейна
(розділ~\ref{NeuroFuzzyChapter}). PRIAMUS аплет реалізує алгоритм
ПРІАМ (розділ~\ref{BSVRChapter}).

Програми та дані формують завдання, які надходять із системи вводу
або накопичення. Завдання утворюють вхідну чергу, з якої вони
вибираються користувачем. Модель обробки даних використовує пакетний
режим обробки завдань. Завдання також можуть оброблятися паралельно,
оскільки реалізовані механізми багатопоточності. Схема взаємодії
користувача з інформаційною системою представлена на
рис.~\ref{fig:sd_seqd}.
\begin{figure}[ht]
\safepdf{\centerline{\includegraphics[height=13cm]{CHAPTER4/EPS/sd_seqd.pdf}}}
{\centerline{\psfig{figure=CHAPTER4/EPS/sd_seqd.eps,height=13cm}}}
\caption{Діаграма взаємодії користувача з
аплетом.}\label{fig:sd_seqd}
\end{figure}
Відповідно користувач отримує список завдань (вибірок) та
алгоритмів, вибирає необхідний алгоритм та завдання і завантажує
паралельну сесію. В цій сесії користувач має можливість налаштувати
параметри завдання і алгоритму, побудувати модель та отримати
детальні результати прогнозу на основі цієї моделі.

Модель накопичення даних формалізує інформаційну базу, яка на
сучасному рівні як правило представляється базою даних.
Концептуальна схема інформаційної бази визначає яка і в якому об'ємі
інформація може зберігатись: це насамперед дані спостережень за
стохастичними процесами, а також супроводжуючі їх документи. Логічна
схема інформаційної бази використовує реляційний підхід, де
взаємозв'язки між елементами даних представлені у вигляді
двовимірних таблиць, кожен стовпчик яких містить дані спостережень
за окремим фактором. Фізична схема визначає як правило систему
керування базою даних (СУБД). Теоретично для реляційної бази можна
використовувати такі потужні всесвітньо відомі СУБД як Oracle, або
MS SQL, проте оскільки ми проектуємо лише прототип наразі
використовується проста але надійна СУБД mySQL. Також існує механізм
завантаження зовнішніх файлів з даними спостережень у спеціально
визначеному форматі.

В якості моделей для представлення знань використовуються логічна та
продукційна моделі. Логічна модель є системою індуктивного висновку,
де правила виводу породжуються на основі скінченого числа
прецедентів (даних спостережень). Результатом функціонування
логічної моделі є продукційна модель, де правила задаються у
вигляді: {\em якщо} умова {\em то} дія, {\em якщо} причина {\em то}
наслідок, {\em якщо} ситуація {\em то} рішення.



\subsection{Фізичний рівень інформаційної системи. Програмна реалізація}

На фізичному рівні інформаційна система складається з декількох
підсистем. Це підсистеми, які реалізують на фізичному рівні
інформаційні процеси обробки, накопичення даних та представлення
знань. На рис.~\ref{fig:sd_depd} представлена схема розміщення
носіїв цих підсистем.
\begin{figure}[ht]
\safepdf{\centerline{\includegraphics[height=14cm]{CHAPTER4/EPS/sd_depd.pdf}}}
{\centerline{\psfig{figure=CHAPTER4/EPS/sd_depd.eps,height=14cm}}}
\caption{Діаграма топологій інформаційної
системи.}\label{fig:sd_depd}
\end{figure}
З метою зменшення витрат на створення і експлуатацію інформаційної
системи максимально використовуються типові технічні засоби та
програмне забезпечення. Тож для виконання функцій підсистем
використовуються ЕОМ середнього класу --- сервери. Сервери надані
компанією FREEhost.com.ua. Сервер баз даних має наступні
характеристики: DUAL Opetron 2.6~ГГц, 2~Гб оперативної пам'яті,
вінчестерний SCSI масив для розміщення баз користувачів і масив для
збереження бекапів баз даних кожні 14 днів. На сервері розміщується
СУБД MySQL. Хостинг-сервер побудовано на базі процесору XEON 3.0~ГГц
з 4~Гб оперативної пам'яті і дисковою системою SCSIx2. Дзеркальний
SCSI рейд забезпечує високу надійність і безпеку даних. Поштовий
сервер має конфігурацію: Xeon Dual Core 2.0, 2~Гб оперативної
пам'яті, дискова система SATA 500~Гб~х~4. На сервері розміщений сайт
(веб портал), який підключає Java архіви: constructor.jar для аплету
PRIAMUS і ProcIdent.jar для аплету B-B.NF. Аплети взаємодіють з
базою вибірок через технологію JDBC. Таким чином будь-який
користувач на своєму терміналі, на якому повинен бути браузер з
підтримкою JRE версії не нижче 1.4, має можливість через TCP/IP
завантажити аплет, вибірку даних та побудувати прогнозуючу модель.

Програмну реалізацію запропонованих методів та алгоритмів виконано в
середовищах MATLAB~6.1, JDK~1.5.0.4.

Загальна схема інформаційної системи зображена на
рис.~\ref{fig:sd_netd}.
\begin{figure}[ht]
\safepdf{\centerline{\includegraphics[height=9cm]{CHAPTER4/EPS/sd_netd.pdf}}}
{\centerline{\psfig{figure=CHAPTER4/EPS/sd_netd.eps,height=9cm}}}
\caption{Схема мережі інформаційної системи.}\label{fig:sd_netd}
\end{figure}
Показані можливі варіанти підключення користувачів: використовуючи
мобільні комп'ютери, використовуючи PDA (personal digital
assistant), через безпровідне з'єднання, через мобільні телефони.

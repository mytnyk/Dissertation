
\section{Висновки і постановка задач роботи}

Клас досліджуваних процесів обмежується стохастичними процесами, які
представлені у вигляді моделі вхід-вихід. При цьому випадкова
складова стохастичної залежності є адитивним гомоскедастичним шумом,
а детермінована складова --- нелінійний динамічний процес. Основною
проблемою прогнозування таких процесів є наявність помилки
наближення моделі, яка пов'язана з неточним вибором структури
моделі, і помилки оцінювання моделі, яка пов'язана з вибором
неоптимальних параметрів моделі. Наявність таких помилок пов'язана з
дилемою зміщення-варіації моделі. Невизначеність зміщення-варіації
моделі розкривається за допомогою механізму регуляризації. Найбільш
ефективним механізмом регуляризації є байєсівський підхід. Про це
свідчать результати таких змагань з інтелектуального аналізу даних і
побудови моделей як DMC та CoIL
Challenge\footnote{\url{http://www.data-mining-cup.com},
\url{http://www.liacs.nl/~putten/library/cc2000/}}, які є одним із
найефективніших засобів порівняння якості великої кількості існуючих
підходів.

Показано, що структурованість моделі дозволяє легко визначити вплив
одного або пари факторів входу на вихід і, в разі наявності функцій
належності, інтерпретувати отриману модель на мові нечіткої логіки.
Це допомагає правильно задавати початкову структуру моделі на основі
наявної апріорної інформації, в тому числі і нечітко визначеної, і
проводити подальші уточнення структури моделі. Для забезпечення
структурованості доцільно використовувати розклад аналізу варіацій
(ANOVA), при чому бажано обмежитися парною взаємодією факторів для
значного спрощення структури і запобігання проблемі прокляття
вимірності.

Задачі дисертаційної роботи сформулюємо так:
\begin{enumerate}
\item Створити нову інформаційну технологію синтезу нечітких
баз знань пониженої складності на основі нейронечітких моделей.

\item За допомогою технології опорних векторів забезпечити робастність
нейронечітких моделей для описання стохастичних процесів з
домінуючою випадковою складовою.

\item Вивчити недоліки існуючих методів регуляризації некоректних задач
відновлення залежностей та отримати новий удосконалений критерій
адекватності нейронечітких моделей.

\item Розробити новий метод побудови нейронечітких моделей, який забезпечить
високоякісне прогнозування стохастичних процесів. Метод повинен
враховувати апріорну інформацію про структуру моделі, працювати на
коротких вибірках і оцінювати похибки прогнозу.
% із заданим рівнем довіри.

\item На основі розроблених методів створити нову інформаційну
систему обробки статистичних даних та застосувати її до розв'язку
реальних задач прогнозування.
\end{enumerate}

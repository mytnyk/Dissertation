
\addchapter*{ВСТУП}

%\setlength{\epigraphwidth}{.5\textwidth}
%\epigraphhead[70]{\epigraph{Our ability to learn from observation is
%our primary source of knowledge about the world.}{}}

Прогнозування поведінки технічних процесів успішно виконується на
основі диференційних рівнянь. Тоді як прогнозування економічних,
екологічних, соціальних процесів або так зване інтелектуальне
прогнозування виконується на основі правил, оскільки досвідчені
менеджери приймають ефективні рішення на рівні практичних міркувань.
Для побудови інтелектуального прогнозу доцільно використовувати
експертні системи на основі нечітких баз знань. Такі бази знань
використовують апарат нечіткої логіки, сила якого полягає у
здатності створювати кількісне представлення для лінгвістичних
змінних, а також ефективно відображати залежності між цими змінними
у вигляді нечітких правил. Однак нечіткі бази знань, які побудовані
виключно на основі експертної інформації, є суб'єктивними і повністю
залежать від кваліфікації експертів. Тому необхідно підкріплювати
висновки і рішення експертів технічним аналізом процесів. Для цього,
після побудови апріорної моделі процесу у формі нечіткої бази знань,
проводять навчання цієї моделі на емпіричних даних. Здатність
навчатися на даних притаманна нейроматематичним технологіям. Тож
гібридизація нечітких та нейроматематичних технологій в так звані
нейронечіткі технології є важливим інструментом інтелектуального
прогнозування. Нейронечіткі технології дозволяють перетворювати
апріорні нечіткі правила в аналітичні моделі, навчати ці моделі, і
перетворювати їх знову в нечіткі правила, які обґрунтовані технічним
аналізом. Цей процес показано на рис.~\ref{fig:sd_workflowd}.
\begin{figure}
\safepdf{\centerline{\includegraphics[height=8cm]{INTRODUCTION/EPS/sd_workflowd.pdf}}}
{\centerline{\psfig{figure=INTRODUCTION/EPS/sd_workflowd.eps,height=8cm}}}
\caption{Підкріплення експертних знань технічним аналізом.}
\label{fig:sd_workflowd}
\end{figure}
Проблема навчання моделей процесів з людським фактором це
проблема відновлення стохастичних залежностей. Тож дисертаційна
робота присвячена дослідженню некоректних задач\footnote{Під
некоректною задачею (англ. ill-posed) слід розуміти задачу
некоректно поставлену за Адамаром.} відновлення стохастичних
залежностей на основі емпіричних даних, побудові нейронечітких
моделей за допомогою інтелектуальних інформаційних технологій, та
практичному застосуванню нових моделей для синтезу нечітких баз
знань та прогнозування стохастичних процесів.


Можна виділити три основні групи інформаційних технологій синтезу
моделей стохастичних процесів та інтелектуального аналізу даних. З
точки зору теорії суб'єктивної ймовірності --- байєсівські
технології. З точки зору теорії статистичного навчання ---
технологія опорних векторів. З точки зору теорії адаптивного
моделювання --- нейронечіткі технології.
%Pierre Simon Laplace.Bayes.Savage.Jaynes.Gull.Mackay
%Томас Байєс, Леонард Джимі Севідж, Едвін Джейнс, Стефан Гал, Девід Маккей, Чарльз Елкан
%Говард Райфа, Джон М. Кейнс, сір Гарольд Джефрі, Френк Пламптон Рамсей, Абрахам Вальд
Розвиток ймовірнісного підходу до аналізу процесів, засновниками
якого вважаються Т.Байєс~\cite{Bayes} і П.С.Лаплас~\cite{Laplace},
привів до появи ряду видатних праць. Серед них фундаментальна робота
Л.Дж.Севіджа~\cite{Savage}, написана під впливом теорії ігор Джона
фон Неймана, дала поштовх теорії суб'єктивної ймовірності, на якій
ґрунтується сучасна байєсівська статистика і так званий байєсівський
індуктивний висновок або байєсівська індукція. Прикладами сучасних
індуктивних алгоритмів є простий байєсівський класифікатор
Ч.Елкана~\cite{Elkan-97} і байєсівські
мережі~\cite{Terekhov,Shumsky}. Історія становлення байєсівської
школи, яка розглядає ймовірність як ступінь впевненості по
відношенню до випадкової події і пов'язана з іменами Дж.Кейнса,
Г.Джефрі, Ф.Рамсея, А.Вальда, досить повно описана у
Г.Райфи~\cite{Rajfa}. Подальші дослідження
Е.Джейнса~\cite{Jaynes-68} в цьому напрямку стосуються проблеми
``об'єктивного'' вибору апріорних ймовірностей байєсівського
висновку, зокрема на основі принципу максимальної ентропії.
Аналогічний байєсівський підхід до ідентифікації систем, основи
якого викладені, наприклад, в роботі
В.Петерки~\cite{Eikhoff-Vanechek}, знайшов своє продовження в
роботах С.Гала і Дж.Скілінга~\cite{Gull-88,Gull-89}, де вперше була
сформульована концепція байєсівського підтвердження параметрів
апріорних розподілів ймовірностей для задач регресійного аналізу.
Потім Дж.Хопфілд і Д.Маккей в своїх
роботах~\cite{Mackay-diss,MacKay-92,MacKay-96,Mackay-99} використали
і розвинули байєсівський принцип підтвердження з метою регуляризації
штучних нейронних мереж. В наш час байєсівські технології активно
використовуються пошуковими системами мережі Інтернет та системами
фільтрації електронної пошти.

%індукція – спосіб мислення, що йде від часткової до загальної
%закономірності

%Bayesian inference is a statistical inference in which
%probabilities are interpreted not as frequencies or proportions or
%the like, but rather as degrees of belief.

%Bernhard Boser, Isabelle Guyon, Corinna Cortes
%Alexander Smola, Federico Girosi, Steven Golowich, Bernhard Scholkopf, Christopher Burges,
%Steve Gunn, Klaus-Robert Muller, Michael Tipping, Martin Law, James Kwok, Sathiya Keerthi
%Matthias Seeger, Robert Williamson, Peter Bartlett
%Malte Kuss, Carl Edward Rasmussen, Christopher Williams

Початком принципово іншого підходу до аналізу процесів стала
статистична теорія навчання В.Вапника та
А.Червоненкіса~\cite{Vapnik-Chervonenkis,Vapnik-SLT,Vapnik-79,Vapnik-84},
також відома як ВЧ теорія, яка намагається пояснити процес навчання
зі статистичної точки зору. Головною метою статистичної теорії
навчання є вивчення проблем індуктивного висновку, тобто отримання
знань, прогнозування, передбачення, прийняття рішень, а також
побудова моделей на основі заданої вибірки даних. В рамках цієї
теорії сформульований принцип мінімізації структурного ризику, який
став передумовою створення Б.Босером, І.Гійон, В.Вапником,
К.Кортес~\cite{Boser-Guyon-Vapnik,Cortes-Vapnik} машини опорних
векторів для задач класифікації. Незабаром метод опорних векторів
був поширений А.Смолою, С.Головічем, С.Гуном,
Б.Шолькопфом~\cite{Smola,Vapnik-Golowich-Smola,Gunn,Smola-Scholkopf}
на задачі побудови робастних регресійних моделей і розроблена так
звана регресія опорних векторів. Для автоматичного вибору
гіперпараметрів запропонована $\nu$-регресія опорних
векторів~\cite{Smola-Murata-Scholkopf-Muller,Scholkopf-Smola-Williamson-Bartlett}.
Пізніше К.-Р.Мюллер, А.Смола, Б.Шолькопф~\cite{Muller-Smola}
застосували метод опорних векторів для прогнозування часових рядів.

Теорія опорних векторів розвивалася як частина більш загальної
теорії гаусівських
процесів~\cite{GihmanSkorohod65,Mackay-GP,Williams-GP,Seeger-Thesis,Seeger-2004},
де апріорна інформація про модель задається у вигляді
багатовимірного нормального розподілу вектору невідомих параметрів.
Сучасний стан цього напрямку представлений в роботах М.Кусса,
К.Расмуссена,
К.Вільямса~\cite{Kuss-Rasmussen,Kuss:06,Rasmussen-Williams}. Так, в
рамках теорії гаусівських процесів отримано ряд важливих
результатів. Зокрема М.Сігер~\cite{Seeger} розробив варіаційний
байєсівський метод для вибору оптимальної моделі машини опорних
векторів. Використавши байєсівську індукцію Маккея для підтвердження
гіперпараметрів методу опорних векторів, М.Лоу та
Дж.Квок~\cite{Law-Kwok} започаткували байєсівську регресію опорних
векторів. Незалежно від них, на основі тих самих ідей Маккея,
М.Тіпінг~\cite{Tipping} розробив машину значущих векторів. Для
подолання проблеми гладкості $\epsilon$-нечутливої функції втрат і
забезпечення існування гессіану регресії при підтвердженні
гіперпараметрів, В.Чу та С.Кірті~\cite{Chu-Keerthi-Ong}
запропонували використовувати згладжену функцію втрат. На основі
ідей машини опорних векторів в останні роки активно розвиваються
локально регуляризована регресія найменших квадратів
Ш.Чена~\cite{Chen-2006} та узагальнені ядерні
моделі~\cite{Chen-Hong-Harris-Wang}.

%Машинне навчання (англ. machine learning) є областю штучного
%інтелекту, яка відповідає за розвиток підходів, які дозволяють
%комп'ютерам ``навчатися''.

%Чисельна теорія навчання --- область математики пов'язана з
%аналізом алгоритмів машинного навчання.
%Статистична теорія навчання є частиною чисельної теорії навчання

%Інтелектуальний аналіз даних (англ. data mining) --- це технологія
%виявлення прихованих взаємозв'язків всередині (між елементами)
%великих баз даних.

%Warren S. McCulloch, Walter Pitts, Lotfi Asker Zadeh, Ebrahim Mamdani
%Tomohiro Takagi, Michio Sugeno
Нейротехнології беруть свій початок з фундаментальної роботи
В.Мак\-Каллока і В.Піттса~\cite{McCulloch-Pitts} в області
моделювання нервової системи. Саме з цієї роботи почався розвиток
штучного інтелекту та нейронних мереж, який пов'язаний з іменами
Джона фон Неймана, В.М.Глушкова, О.А.Павлова, О.Г.Івахненка,
Н.Вінера, Б.Уідроу, Ф.Розенблата, Д.Хебба, М.Мінського, Дж.Альбуса,
Т.Кохонена, Д.Румельхарта та Дж.Хопфілда. Сучасний огляд цього
напрямку висвітлений в монографіях С.Хайкіна~\cite{Haykin},
К.Харріса~\cite{Harris-Hong-Gan}, Д.Маккея~\cite{Mackay-2003},
Г.Г.Мали\-нецького~\cite{Malinetskiy}. Альтернативні дослідження в
області штучного інтелекту призвели до появи експертних
систем~\cite{Waterman}, які віддають перевагу накопиченню
спеціальних знань про предметну область, а не пошуку загальних
методів розв'язання широкого класу задач. Новим етапом розвитку
штучного інтелекту стала концепція нечіткої логіки, запропонована
Л.Заде~\cite{Zadeh} і пізніше обґрунтована М.Брае та Д.Разерфордом.
На основі цих ідей Е.Мамдані та його учні~\cite{Mamdani} розробили
адаптивний нечіткий контролер, який пізніше удосконалили Т.Такаґі і
М.Суґено~\cite{Takagi-Sugeno}. Після того як Д.Брумхед застосував
радіальні базисні функції в узагальнених лінійних адаптивних
мережах, став очевидним аналітичний потенціал нейронних моделей з
асоціативною пам'яттю. Невдовзі з'явилась робота М.Брауна і
К.Харріса~\cite{Brown-Harris}, де вперше було встановлено зв'язок
між нейронними моделями і нечіткою логікою в так званих
нейронечітких адаптивних мережах, які володіють лінгвістичною
прозорістю нечіткої логіки в поєднанні з аналітичною зручністю
нейронних моделей. Типовими представниками таких нейронечітких
архітектур стали багатовимірні адаптивні сплайни (MARS)
Дж.Фрідмана~\cite{Friedman}, система адаптивного нечіткого виводу
(ANFIS) Р.Джанга~\cite{Jang} на основі нечіткого контролеру
Такаґі-Суґено, адаптивний сплайновий алгоритм моделювання (ASMOD)
Т.Кавлі~\cite{Kavli,Kavli-Weyer} на основі B-сплайнів, метод опорних
векторів на основі аналізу варіацій\footnote{У вітчизняній
літературі зустрічається також термін дисперсійний наліз} (SUPANOVA)
С.Гуна~\cite{Gunn-Brown}. Оскільки мережі з асоціативною пам'яттю
потерпають від прокляття вимірності, то подальші дослідження
адаптивних алгоритмів спрямовані на вирішення саме цієї проблеми.
Зокрема, К.Харріс і К.Хонг~\cite{Hong-Harris,Harris-Hong}
запропонували узагальнений нейронечіткий алгоритм моделювання, який
використовує поліноми у формі Бернштейна для адитивної декомпозиції
аналізу варіацій. Виникнення і розвиток цього напрямку частково
зображено на рис.~\ref{fig:history}.
\begin{figure}[t]
\safepdf{\centerline{\includegraphics[height=12cm]{INTRODUCTION/EPS/History.pdf}}}
{\centerline{\psfig{figure=INTRODUCTION/EPS/History.eps,height=12cm}}}
\caption{Розвиток інтелектуальних інформаційних
технологій.}\label{fig:history}
\end{figure}
Сучасні вітчизняні дослідження нечітких нейронних мереж представлені
в дисертаційних роботах Д.В.Новицького~\cite{Novitsky},
Ю.І.Мітюшкіна~\cite{Mitushkin}, В.В.Колодяжного~\cite{Kolodjazhnij},
В.А.Та\-зет\-ді\-но\-ва~\cite{Tazetdinov},
В.В.Трипольської~\cite{Tripolska}. Приклад практичного застосування
вище згаданих технологій штучного інтелекту в проектуванні
інтелектуальних систем підтримки прийняття рішень можна знайти у
Г.Сетлак~\cite{Setlak} а також в роботі
С.М.Побережника~\cite{Poberezhnik}.

Розвиток теорії вейвлетів
(сплесків)~\cite{Chui,Kirushev-Malozemov}, теоретичні основи і
практичне застосування якої викладені в оглядових статтях і
монографіях~\cite{Astafieva,Dremin-Ivanov-Nechitajlo,Novikov-Stechkin,Smolenzev,JinLi},
також сприяв появі нових підходів в системній ідентифікації. Так,
в роботах Й.Кітади~\cite{Kitada},
Р.Праценіча~\cite{Prazenica-Kurdila},
З.Хасієвича~\cite{Hasiewicz-Pawlak} розглянуті проблеми
ідентифікації нелінійних динамічних систем за допомогою вейвлетів.
М.Туілард в своїх роботах~\cite{Thuillard, Thuillard-2} застосував
нечітку логіку в контексті теорії вейвлетів і ввів так звані
нечіткі вейвлет-мережі. Пізніше А.Попула~\cite{Popoola-Ahmad}
запропонував метод нечітких вейвлетів для аналізу нестаціонарних
часових рядів, в якому за допомогою багатомасштабного
вейвлет-аналізу генерується прогнозуюча система нечітких правил.

Робота виконана в навчально-науковому комплексі ``Інститут
прикладного системного аналізу'' Національного технічного
університету України ``Київський політехнічний інститут'' відповідно
до плану науково-дослідних робіт: ``Розробка якісно-кількісного
методу ситуаційного аналізу на основі байєсівських мереж'' (№ДР
0103U000528), ``Розробка та впровадження автоматизованої
інформаційної системи підтримки прийняття рішень в управлінні
проектами'' (№ДР 0102U000245).

Мета роботи --- підвищити якість прогнозування стохастичних процесів
за допомогою нових інформаційних технологій та методів розв'язання
некоректних задач відновлення залежностей. Конкретні завдання
дослідження, які треба вирішити для досягнення поставленої мети,
сформульовані в кінці першого розділу. Об'єкт дослідження
--- стохастичні процеси. Предмет дослідження --- нові інформаційні
технології та методи розв'язання некоректних задач відновлення
стохастичних залежностей.

В дисертаційній роботі отримані наступні нові результати:
\begin{enumerate}
\item Розвинуто метод побудови нейронечітких
моделей у формі Бернштейна. Для визначення барицентричних координат
новий прискорений метод використовує швидке обернене відображення
Кастельжо. Вперше запропоновано еволюційний метод побудови робастних
нейронечітких моделей у формі Бернштейна, де для визначення
барицентричних координат використовується оптимальне обернене
відображення Кастельжо.

\item Створена нейронечітка інформаційна технологія синтезу нечітких баз
знань квадратичної складності на основі так званих збалансованих
нейронечітких моделей у формі Бернштейна.

\item На основі наближення маргінальної правдоподібності методом Лапласа
отримано новий критерій адекватності байєсівської регресії опорних
векторів, який, на відміну від відомих критеріїв, не порушує
робастності моделей та має просту аналітичну форму.

\item Розроблено новий індуктивний метод побудови збалансованих
робастних нейронечітких моделей у формі Бернштейна (ПРІАМ) на основі
байєсівської регресії опорних векторів у характеристичному просторі
поліноміальних функцій Без’є-Бернштейна, який відрізняється від
аналогів підвищеною якістю прогнозування стохастичних процесів з
домінуючою випадковою складовою і \mbox{можливістю задавати апріорну
структуру моделі.}

\item Створено нову інформаційну систему обробки статистичних даних,
математичний апарат якої реалізує запропоновані методи. Унікальність
системи полягає в її здатності оперувати в онлайн режимі (в мережі Інтернет).%інтерактивному
\end{enumerate}

Результати дисертації отримані на основі теорії ймовірності,
статистичного оцінювання і навчання, оптимального планування,
нечітких множин, математичного програмування, чисельних методів.
Програмну реалізацію запропонованих методів та алгоритмів виконано в
середовищах MATLAB~6.1, JDK~1.5.0.4. Для порівняння отриманих
результатів використано пакети ``NeuroShell~2'', ``GMDH Modeler
0.9.37'' та ``NeuroSolutions~5''.

Практичне значення одержаних результатів полягає в тому, що
запропоновані автором інформаційні технології та методи можуть бути
використані в системах підтримки прийняття рішень при математичному
моделюванні і прогнозуванні стохастичних процесів з домінуючою
випадковою складовою. Зокрема отримані результати впроваджені в
Севастопольську гідрометеорологічну обсерваторію МНС України.

Достовірність отриманих нових наукових положень та висновків
обґрунтована аналітичними доведеннями теорем та тверджень, а також
порівняльним аналізом експериментальних результатів із оцінкою їх
статистичної значимості.
%\vdots
%, а також в навчальний процес кафедри математичних методів
%системного аналізу НТУУ ``КПІ''.

\nocite{Mytnyk-5conf,Mytnyk-6conf,Bidyuk-Baklan-Mytnyk-Lytvinenko-conf,Mytnyk-ISDMIT-2005,
Mytnyk-DSMSI-2005,Mytnyk-DSMSI-2007,Mytnyk-IAI-conf-2006,Mytnyk-Kravchuk-conf-2006,
Mytnyk-Bidyuk,Bidyuk-Mytnyk,Bidyuk-Lytvinenko-Mytnyk,Mytnyk-BBR-2006,Mytnyk-KISA-07,Mytnyk-IBSS-07}

Всі наукові результати, викладені в дисертації, отримані автором
самостійно. В написаних у співавторстві роботах здобувачеві
належать: швидке обернене відображення
Кастельжо~\cite{Mytnyk-Bidyuk}; еволюційний метод визначення
положення максимумів першої похідної спектру відбиття листків
рослинності~\cite{Bidyuk-Mytnyk,Bidyuk-Lytvinenko-Mytnyk}; новий
математичний метод аналізу даних гідробіологічного
моніторингу~\cite{Mytnyk-IBSS-07}.

Основні результати дисертаційної роботи доповідалися і
обговорювалися на міжнародних наукових конференціях ``Системний
аналіз та інформаційні технології'' (Київ, 2003-2004
рр.)~\cite{Mytnyk-5conf,Mytnyk-6conf}, ``Стан та перспективи
розвитку новітніх науково-освітніх комп'ютерних технологій''
(Миколаїв, 2003 р.)~\cite{Bidyuk-Baklan-Mytnyk-Lytvinenko-conf},
``Інтелектуальні системи прийняття рішень та прикладні аспекти
інформаційних технологій'' (Євпаторія, 2005
р.)~\cite{Mytnyk-ISDMIT-2005}, ``Моделювання та дослідження
стійкості динамічних систем'' (Київ, 2005, 2007
рр.)~\cite{Mytnyk-DSMSI-2005,Mytnyk-DSMSI-2007}, ``Интеллектуальный
анализ информации'' (Київ, 2006 р.)~\cite{Mytnyk-IAI-conf-2006}, на
одинадцятій міжнародній науковій конференції імені академіка
М.Кравчука (Київ, 2006 р.)~\cite{Mytnyk-Kravchuk-conf-2006}.

Основні положення дисертації викладені в 14 друкованих роботах, з
яких 5 у фахових
виданнях~\cite{Mytnyk-Bidyuk,Bidyuk-Mytnyk,Bidyuk-Lytvinenko-Mytnyk,Mytnyk-BBR-2006,Mytnyk-KISA-07}
(\cite{Mytnyk-IBSS-07} --- біологічні науки).

Дисертація складається із вступу, чотирьох розділів, висновків,
списку літератури з 212 джерел на 24 сторінках, чотирьох додатків.
Загальний обсяг роботи становить 183 сторінки, з яких 134 сторінки
основного тексту.

\subsubsection{Зміст дисертаційної роботи}

Основна ідея дисертаційного дослідження --- об’єднати переваги
сучасних інформаційних технологій інтелектуального аналізу даних в
новій гібридній технології (рис.~\ref{fig:soft_comp}). Зокрема,
нейронечіткі технології забезпечують прозору інтерпретацію моделей
на мові нечіткої логіки і синтез нечітких баз знань. Для знаходження
адекватної структури нейронечіткої моделі використаний байєсівський
механізм регуляризації. А технологія опорних векторів дає робастні
оцінки параметрів нейронечіткої моделі.
\begin{figure}[t]
\safepdf{\centerline{\includegraphics[height=12cm]{INTRODUCTION/EPS/sd_softc.pdf}}}
{\centerline{\psfig{figure=INTRODUCTION/EPS/sd_softc.eps,height=10cm}}}
\caption{Гібридизація інтелектуальних інформаційних
технологій.}\label{fig:soft_comp}
\end{figure}

В першому розділі розглянуті основні проблеми емпіричного
прогнозування, серед яких некоректність постановки самої задачі
навчання за даними спостережень і слабка структурованість
представлення моделей. Значна увага приділяється механізму
регуляризації задачі навчання як засобу для розкриття невизначеності
відношення зміщення-варіації моделі. Розглянутий розклад аналізу
варіацій як засіб забезпечення структурованості представлення
моделі. Наведені типові приклади використання цього розкладу.
Зокрема викладені основні положення методу групового врахування
аргументів (МГВА)~\cite{Ivahnenko,Ivahkenko-Stepashko} і його
нечіткої модифікації (НМГВА)~\cite{Zajchenko-Zaetc}. Перший розділ
закінчується постановкою задач дисертаційного дослідження.

Другий розділ присвячений дослідженню запропонованих К.Харрісом
нейронечітких моделей у формі Бернштейна, які мають за основу
розклад аналізу варіацій від поліномів у формі Бернштейна. Розклад
обмежений парною взаємодією факторів і використовується при
визначенні індивідуальних впливів одного або пари вхідних факторів
на вихід системи. Цей підхід позбавлений прокляття вимірності
нечітких контролерів і гарантує поліноміальну складність нечіткої
бази знань, оскільки нечіткі правила генеруються на основі окремих
нейронечітких підмоделей. Такими підмоделями є поліноми у формі
Бернштейна. При цьому функції належності це базисні поліноми
Бернштейна від барицентричних координат. Барицентричні координати
знаходяться за допомогою оберненого відображення Кастельжо.

В результаті дослідження нейронечітких моделей у формі Бернштейна
виявлені такі недоліки. Обернене відображення Кастельжо використовує
ітераційний чисельний метод зворотного розповсюдження помилки, що
значно сповільнює процес навчання. Конфігурація контрольних точок не
визначена однозначно. Не обґрунтована можливість незалежного
використання нечітких правил на основі окремих підмоделей. В роботі
розроблено прискорений метод навчання нейронечітких моделей у формі
Бернштейна і виведена чітка схема розміщення контрольних точок, яка
забезпечує швидке навчання нейронечітких моделей у формі Бернштейна.
Досліджено також питання про оптимальне, за заданим критерієм,
розміщення контрольних точок. Відповідно введено ряд означень
оптимальних систем контрольних точок, які підвищують робастність
нейронечітких моделей у формі Бернштейна. Для розв'язання таких
оптимізаційних задач в загальному вигляді запропоновано
використовувати еволюційні методи, зокрема генетичний алгоритм. Для
обґрунтування незалежного використання нечітких правил сформованих
на основі окремих підмоделей автором вводяться так звані
збалансовані нейронечіткі моделі. Виведено достатню умову
збалансованості нейронечіткої моделі. Показано, що нейронечіткі
моделі у формі Бернштейна можна звести до збалансованих. Клас
збалансованих нейронечітких моделей дозволяє робити прогноз в умовах
часткової або навіть повної невизначеності вхідних факторів.

В третьому розділі викладені основи РОВ. Розглянута байєсівська РОВ,
де основною проблемою є обчислення підтвердження моделі.
Асимптотично точну оцінку підтвердження моделі можна отримати за
допомогою методу Монте-Карло. Досить точну оцінку підтвердження дає
метод розповсюдження сподівань. В роботі використано метод Лапласа,
який хоч і є неточним в порівнянні з вище згаданими методами, проте
потребує значно менші обчислювальні витрати. Більш глибокий аналіз
методу Лапласа показує, що цей метод систематично переоцінює
підтвердження і відтак не може бути використаний для точного
підрахунку підтвердження. Але, оскільки метод Лапласа переоцінює
підтвердження систематично для всіх моделей, він може бути
використаний для швидкого порівняння моделей. Проте для застосування
методу Лапласа необхідно подолати недиференційовність функції втрат
в критичних точках, які лежать на верхній та нижній межах
$\epsilon$-нечутливої смуги. Тому, як правило, застосовують
різноманітні згладжені аналоги. Але вони порушують розрідженість та
робастність оцінок параметрів РОВ і призводять до складного
байєсівського висновку. В роботі запропоновано використовувати
локально згладжену в нескінченно малому околі критичних точок
функцію втрат. І отримано критерій байєсівського підтвердження (КБП)
адекватності моделей РОВ. Задача максимізації підтвердження
зводиться до задачі мінімізації КБП. Оскільки КБП залежить від
гіперпараметрів, то в межах тієї самої моделі можна знайти
оптимальні значення гіперпараметрів. Цю задачу розв'язано
рефлексивним методом Ньютона, де на кожному кроці будується РОВ і
знаходиться МАП оцінка для вектору параметрів. Розроблений метод
побудови довірчих інтервалів, який ґрунтується на оцінюванні
дисперсії апостеріорного прогнозного розподілу.

Основні переваги байєсівської РОВ полягають в наступному. Розклад
опорних векторів не залежить від розмірності вхідного простору.
Задача квадратичного програмування дає єдиний розв'язок. Модель РОВ
робастна. Байєсівський підхід дозволяє робити оцінку для довірчих
інтервалів. КБП забезпечує високу швидкість перебору моделей. Серед
недоліків слід відзначити неточне обчислення підтвердження, що
змушує нас вибирати модель із значно меншим КБП. Також відзначимо,
що при виборі моделі з найбільшою апостеріорною ймовірністю та
виборі її параметрів за МАП оцінкою, порушується класичний
байєсівський висновок. Далі в роботі досліджені питання вибору
простору моделей і характеристичного простору. З метою поєднання
переваг байєсівської РОВ із зручністю нейронечіткого підходу Харріса
в якості характеристичного простору використано простір
поліноміальних функцій Без'є-Бернштейна, де для обчислення
барицентричних координат використовується швидке обернене
відображення Кастельжо. Введено поняття конфігурації
характеристичного простору поліноміальних функцій Без'є-Бернштейна у
вигляді верхньотрикутної матриці, де кожен елемент відображає
ступінь впливу фактору або пари факторів на вихідну змінну і
визначає порядок базисних поліномів Бернштейна для відповідної
поліноміальної функції. Основним результатом третього розділу є
індуктивний метод побудови байєсівської РОВ в характеристичному
просторі поліноміальних функцій Без'є-Бернштейна (або більш коротко
--- байєсівської моделі РОВ у формі Бернштейна), який визначає порядок
перебору моделей в просторі. Приведена схема алгоритму ПРІАМ, який
реалізує даний метод. Алгоритм проаналізований на збіжність, і
виведена оцінка його складності. Показано, що ПРІАМ генерує
збалансовані нейронечіткі моделі у формі Бернштейна.


Четвертий розділ присвячено розробці архітектури нової інформаційної
системи обробки статистичних даних, яка використовує розроблені в
роботі нові алгоритми та методи. Так, інформаційна система
представлена на трьох рівнях: концептуальному, логічному та
фізичному. На концептуальному рівні визначені інформаційні процеси
та процедури. На логічному рівні описана взаємодія формалізованих
моделей інформаційних процесів. На фізичному рівні створені
підсистеми, які реалізують процеси обробки, накопичення даних та
представлення знань. В роботі приведені діаграми потоків, пакетів,
послідовності роботи, топології, та схема мережі інформаційної
системи. Також наведені результати практичного застосування реально
створеного прототипу такої інформаційної системи для відомих штучних
та реальних еталонних моделей, для спрощеної моделі макроекономіки
України, для гідрометеорологічної моделі вітрових хвиль та
гідробіологічної моделі біомаси макрозообентосу. Для кожної з
моделей визначена оптимальна конфігурація характеристичного
простору, побудований прогноз і довірчі інтервали, виконано
порівняльний аналіз з такими провідними в області прогнозування
алгоритмами як МГВА, НМГВА, ANFIS та рекурентні нейронні мережі
(РНМ). Порівняльний аналіз підтверджує високу ефективність
розробленого автором індуктивного методу.

У висновках сформульовані основні наукові результати дисертаційної
роботи та наведені рекомендації щодо практичного використання
отриманих результатів.

В додатку~\ref{ResultDetails} зведені детальні результати побудови
прогнозів за допомогою ПРІАМ та їх порівняльний аналіз із МГВА,
НМГВА та РНМ. А саме, для кожної з моделей наведено її повний
розв'язок у вигляді коефіцієнтів розкладу опорних векторів, ітерації
байєсівського виводу оптимальних значень гіперпараметрів, залишки
навчальної та прогнозної вибірок, залежності КБП та середньо
квадратичної помилки від ширини смуги нечутливості.
Додаток~\ref{InformationSystemScreenShots} містить скріншоти роботи
розробленого прототипу інформаційної системи. В
додатку~\ref{MathAppendix} наведені відомі математичні означення,
теореми та деякі доведення. Додаток~\ref{ApprobationDocuments}
містить акти впровадження результатів дисертаційної роботи.
